Spletna aplikacija za prepoznavanje in informiranje o spolno prenosljivih okužbah (HEPY) je nastala v okviru razpisa Javnega sklada RS za razvoj kadrov in štipendije z naslovom “Po kreativni poti do praktičnega znanja”, katerega cilj je spodbujanje povezovanja študentov in fakultet z gospodarstvom in katerega delno financirata tudi Evropska unija in Ministrstvo za izobraževanje, znanost in šport.

Pri razvoju aplikacije smo sodelovale študentke Medicinske fakultete UL Ana Peterlin, Karolina Počivavšek, Ana Prodan in Saša Rink, študenti Fakultete za računalništvo in informatiko UL Alen Ajanović, Pija Balaban, Toni Bregant, Marko Kladnik in Jaka Konda ter študentka Ekonomske fakultete UL Urša Jager, pod mentorstvom prof. dr. Mojce Matičič, dr. med. s Klinike za infekcijske bolezni in vročinska stanja UKC Ljubljana, dr. Gašperja Fele-Žorža s Fakultete za računalništvo in informatiko UL, prof. dr. Matjaža Gamsa, dr. Antona Gradiška in dr. Mitje Luštreka z Inštituta Jožef Stefan ter Aleša Čurića iz računalniškega podjetja Net servis. 

Kot cilj projekta smo si zastavili razvoj prve interaktivne spletne aplikacije v slovenskem jeziku na temo informiranja in prepoznavanja spolno prenosljivih okužb, ki smo jo namenili predvsem najbolj ranljivi populaciji - mladim.

>Povzeto iz razpisne dokumentacije: *»Projekt delno financira Evropska unija iz Evropskega socialnega sklada. Projekt se izvaja v okviru Operativnega programa razvoja človeških virov za obdobje 2007-2013, 1. razvojne prioritete »Spodbujanje podjetništva in prilagodljivosti« ter prednostne usmeritve 1.3: »Štipendijske sheme«, v okviru potrjene operacije »Po kreativni poti do praktičnega znanja«.*