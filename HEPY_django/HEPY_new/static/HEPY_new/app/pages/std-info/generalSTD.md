Spolno prenosljive okužbe (SPO) so okužbe, ki se praviloma prenašajo s spolnimi odnosi, bodisi z genitalnimi, oralnimi in/ali analnimi. Svetovna zdravstvena organizacija ocenjuje, da se letno na novo okuži najmanj 125 milijonov ljudi. Najbolj ogrožena skupina so mladi med 18. in 24. letom starosti. Spolno prenosljiva okužba lahko prizadene vsako spolno aktivno osebo. #####Okužbi so bolj izpostavljene:*	osebe, ki zgodaj postanejo spolno aktivne (pred 16. letom starosti)*	osebe, ki so nedosledne pri uporabi kondomov*	osebe, ki pogosto menjajo spolne partnerje*	osebe, ki izvajajo določene, bolj tvegane oblike spolnega vedenja*	osebe, ki imajo spolne odnose s posamezniki, pri katerih so prisotni dejavniki tveganja (spolni delavci, uživalci drog)*	ženske kot moški												#####Temeljna načela zaščite pred spolno prenosljivimi okužbami so:*	izogibanje tveganemu spolnemu vedenju*	redna, dosledna in pravilna uporaba kondomov SPO večinoma potekajo brez bolezenskih simptomov in znakov, zato jih pogosto ne prepoznamo pravočasno in jih odkrijemo šele ob nastopu zapletov ali kroničnih težav. Če pa so bolezenski znaki SPO prisotni, se le-ti lahko kažejo s pekočim uriniranjem, siljenjem k uriniranju, izcedkom iz sečnice in/ali nožnice ter z razjedami, rdečico in/ali srbenjem v predelu spolovil in/ali analnem predelu.SPO povzroča približno 30 mikrobov različnih vrst, med njimi najpogosteje bakterije, virusi in praživali. Simptomi in znaki bolezni so odvisni od povzročitelja, kar omogoča naslednjo delitev SPO:*	SPO, ki se ponavadi kažejo z izcedkom in/ali težavami pri uriniranju:  *	gonoreja  *	okužba s klamidijo  *	okužba z urogenitalnimi mikoplazmami  *	trihomonoza*	SPO, za katere so značilne predvsem kožne spremembe (razjede, bradavice):  *	sifilis  *	genitalni herpes  *	genitalne bradavice (okužba s humanimi virusi papiloma)*	SPO, ki prizadene imunski sistem organizma:  *	HIV/aids*	SPO, ki prizadeneta delovanje jeter:  *	hepatitis B   *	hepatits C Bakterijske okužbe so ozdravljive z antibiotiki in ob pravočasnem zdravljenju ne puščajo trajnih posledic. Posebnost SPO, ki jih povzročajo virusi je, da v večini primerov povzročajo doživljenjsko okužbo. Najpogostejše SPO pri nas so genitalne bradavice, genitalni herpes, okužba s klamidijo, gonoreja in sifilis. Število okuženih s HIV narašča in je največje med moškimi, ki imajo spolne odnose z moškimi.Nezdravljene SPO lahko povzročijo nevarne zaplete. Prizadenejo lahko spolne organe, povzročijo pa lahko tudi okužbe drugih organov in organskih sistemov. Zapleti, ki prizadenejo ženske, so kronično vnetje in bolečina v spodnjem delu trebuha, neplodnost, zunajmaternična nosečnost, spontani splav, prezgodnji porod in prizadetost novorojenca, okužba s HPV pa lahko privede do raka materničnega vratu. Pri moških lahko pride do vnetja obmodka in/ali vnetja prostate. Sistemski zapleti, ki lahko prizadenejo oba spola, so vnetja sklepov, možganov in možganskih ovojnic, srca, sepsa, idr. ter vnetje jeter, ki lahko privede do odpovedi delovanja jeter (ciroza) in raka na jetrih. Zgodnje odkrivanje in zdravljenje SPO pri obolelem in njegovem spolnem partnerju/partnerki sta zato izjemnega pomena.#####Več o tem:* Matičič M. *Spolno prenosljive okužbe*. In: Tomažič J, at al. *Infekcijske bolezni*. Ljubljana, 2014: p 393-404.* Tomažič J. *HIV/aids*. In: Tomažič J, at al. *Infekcijske bolezni*. Ljubljana, 2014: p 451-473.* Potočnik M. *Spolno prenosljive okužbe*. In: Kansky A, at al. *Kožne in spolne bolezni* . Ljubljana, 2009: p 112-132.